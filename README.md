# PTS-project
Теми за проекти по ПТС 2020-2021
Да се проектира, реализира и тества приложение за анализ на данни от системи за
управление на електронно обучение. Приложението трябва да може да се изпълнява на
различни операционни системи, да предлага лесен и удобен потребителски интерфейс и да
има възможност за бъдещо разширяване на неговата функционалност. Приложението
може да се използва от всеки, без да е необходимо да има регистрация и вход в системата.
Но поради тази причина трябва да се наблегне на сигурността, за да се ограничи на
злонамерени заплахи от страна на потребителите.

При стартирането на приложението да се появява меню с опции за: четене и обобщаване
на данните от файлове с дейности и оценки, честотно разпределение на Вариант А,
определяне на мерки на централната тенденция за Вариант A, мерки на разсейване за
Вариант A и корелационен анализ на Вариант B.

Опцията „четене и обобщаване на данните от файлове с дейности и оценки“ трябва да може
да зареди, прочете и обобщи данните от различен на брой файлове или архив от файлове
(виж приложения примерен архив от файлове), които съдържат два типа информация.
Първият е свързан с извършените дейности от потребител в системата, а вторият съдържа
оценките на потребителите. Съпоставянето на записите и тяхното обобщение става чрез
уникален номер на потребител (ID), за да се запази неговата анонимност. От файл
Logs_Course A_StudentsActivities.xlsx ID на потребителя се взима от полето Description. За
всяко обобщена информация се съхранява следната информация: име на платформата, тип
на платформата (Moodle, MSTeams, Zoom и др.), нейния адрес (URL), име на дицсиплина,
област на приложение (от изброен тип, напр. ACM класификатор).

За опцията „честотно разпределение“ е необходимо да се определи абсолютна и
относителната честота на избраните данни от Вариант А и данните да се визуализират чрез
честотна таблица. За помощ при реализацията и тестването може да използвате:
https://www.btu.bg/statexcel/file2.html

За опцията „мерки на централната тенденция“ е необходимо да се определи средна,
медиана, мода на избраните данни от Вариант А и данните да се визуализират чрез
таблица. За помощ при реализацията и тестването може да използвате:
https://www.btu.bg/statexcel/file3.html

За опцията „мерки на разсейване“ е необходимо да се определи размах, дисперсия и
стандартно отклонение на избраните данни от Вариант А и данните да се визуализират
чрез таблица. За помощ при реализацията и тестването може да използвате:
https://www.btu.bg/statexcel/file3.html#razs

За опцията „корелационен анализ“ е необходимо да се определи зависимостта между
оценката на всеки един студент за дадената дисциплина и честотното разпределение на
данните от Вариант B. За помощ при реализацията и тестването може да използвате:
https://www.btu.bg/statexcel/file8.html

Вариант А:
1. Качени упражнения: всяко едно по отделно или заедно (Component -> File
submissions) (Event context-> Assignment: Качване на Упр. ….)
2. Изпълнени и качени курсови задачи и проекти (Component -> File submissions) (Event
context-> Assignment: Качване на курсови задачи и проекти)
3. Прегледани лекции: всяка една по отделно или заедно (Component -> File) (Event
context-> File: Лекция …..)
4. Редактирано (updated) Wiki: (Component -> Wiki)

Вариант B:
1. Брой качени файлове във системата
2. Брой прегледани лекции
3. Брой редактирани Wiki
Забележка: Всеки отбор получава 2 числа за Вариант А и Вариант B, които се заместват в
текста на проекта
